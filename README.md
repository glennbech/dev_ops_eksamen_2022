# DevOps 2022

## Oppgave 1:

1. 

En av de kulturelle grunnene til at dagens systemutvikling har utfordringer er ansvarsfraskrivelse, eller assymetri i
kunnskap i de forskjellige "gruppene"/avdelingene. Med ansvarsfraskrivelse så snakker jeg om ordtaket "skin in the game".

Ved bruk av gamle prosjektmetoder vil et "dev"-team levere fra seg prosjektet etter at kundens behov er oppfylt, og
oppstår det problemer senere er ikke det lenger deres "problem". Dette kan føre til stor teknisk gjeld, ved at koden ikke
god nok, testene er ikke gode nok fordi man har et mindset om at man slipper å forholde seg til dette selv. 

Den tekniske gjelden kommer også fra kunder og/eller ledelse som ikke har nok kunnskap om hvor lang tid, eller hvor stor kostnad,
et prosjekt egentlig har. Splittelse, eller såkalt asymmetri i systemutvikling fører altså til store, og unødvendige, problemer underveis.

    
Med et DevOps-team vil "alle" være involvert i de forskjellige prosessene på en eller annen måte,
og kan derfor ikke gi fra seg ansvaret og må alltid lære av egne feil. Dette fører til økt kompetanse,
smidighet, kontinuerlig forbedring og det nevnte ordtaket "skin in the game".

Dette gjelder også ledelse, da man ikke kan ha en DevOps-avdeling "ovenifra" og ned.
Det fratar hele DevOps-tankegangen og gjør det til et anti-prosjekt. De som skal utføre prosjektet har mest 
sannsynlig mer kunnskap om hvordan arbeidet skal utføres enn noen utenforstående.
Da er vi tilbake igjen på å gi fra seg ansvar og man mister "skin in the game", derfor er dette en viktig del av DevOps.

